Αυτή την ώρα ο υπουργός Οικονομικών Γιάνης Βαρουφάκης μεταβαίνει στο Μέγαρο Μαξίμου για σύσκεψη με τον πρωθυπουργό Α.Τσίπρα για να ετοιμαστεί ένα απαντητικό σχέδιο στην νεο-αποικιακή πρόταση των δανειστών που απορρίφθηκε επί τόπου από τον πρωθυπουργό στην συνάντησή του με τον πρόεδρο της Κομισιόν Ζ.Κ.Γιουνκέρ.Ισως όμως σημαντικότερο (από την άποψη της αμεσότητας) είναι το μέρος της συζήτησης που θα αφορά το αν θα πληρωθεί αύριο το ΔΝΤ ή όχι. Τα λεφτά έχουν βρεθεί, αλλά το ζήτημα αφορά το πολιτικό μέρος της υπόθεσης. Το ΔΝΤ είναι εχθρικά διακείμεν απέναντι σε νέα συμφωνία και ίσως είναι η ώρα να λάβει μια ηχηρή απάντηση.Η απόφαση για το αν θα πληρωθεί ή όχι θα βγει από την σύσκεψη αυτή.Στο μεταξύ, έντρομος παρουσιάζεται σήμερα ο πρόεδρος της Κομισιόν Ζαν-Κλοντ Γιούνκερ, μετά την απόρριψη των απκοιακών προτάσεων για νέα συμφωνία των δανειστών με την Ελλάδα από τον πρωθυπουργό Αλέξη Τσίπρα στο Βερολίνο.Η ανησυχία του έγινε ακόμα εντονότερη όταν ο Ελληνας πρωθυπουργός ακύρωσε το νέο ραντεβού που είχε κανονιστεί για να υποβάλλει "νέες, βελτιωμένες προτάσεις" ο Ζ.Κ.Γιουνκέρ στην ελληνική αντιπροσωπεία (θα παρίστατο και ο πρόεδρος του Eurogroup Γ.Ντάϊσενμπλομυ) και εγκατέλειψε τις Βρυξέλλες!Μάλιστα μιλώντας σε ευρωβουλευτές, που συζητούν το επενδυτικό σχέδιό του για την ΕΕ, τους ε΄πε αγχωμένος ότι "μπορούσε να μείνει μόλις μία ώρα στο Ευρωπαϊκό Κοινοβούλιο, καθώς έπρεπε να αποχωρήσει για να προετοιμαστεί για τη συνέχιση των διαβουλεύσεων, ώστε να υπάρξει συμφωνία" αλλά μάταια. Ο Α.Τσίπρας έφυγε και τον άφησε ... μπουκάλα.
Ο πρόεδρος της Κομισιόν, μεταξύ άλλων, μίλησε για το πόσο ανησυχεί για την Ελλάδα και την κατάσταση που έχει δημιουργηθεί στην Ευρώπη, διότι, όπως είπε, αγαπά την Ελλάδα και κυρίως τα αδύναμα στρώματα της ελληνικής κοινωνίας, που υποφέρουν πάρα πολύ από τα προγράμματα προσαρμογής που έπρεπε να υιοθετήσει η χώρα. Προφανώς γι αυτό ζήτησε 23% ΦΠΑ στο ηλκτρικό ρεύμα!
Παράλληλα, τόνισε ότι οι διαπραγματεύσεις είναι "σκληρές", καθώς και ότι  δεν αποδέχεται αυτό που λέγεται ότι η Κομισιόν επιβάλλει στην Ελλάδα μια θεραπεία λιτότητας, προσθέτοντας ότι είναι αλήθεια, όμως υπάρχει παράλληλα η πρόταση στήριξης της πραγματικής ελληνικής οικονομίας με κεφάλαια 35 δισ. ευρώ, υπό την προϋπόθεση ότι η Ελλάδα θα μετατραπεί σε ένα κράτος και ότι θα διαθέτει μια διοίκηση ικανή να προχωρήσει σε καλές πολιτικές που θα έχουν αποτελέσματα.
Συγκεκριμένα, διευκρίνισε πως αν η Αθήνα αποδεχθεί προχωρήσει σε μεταρρυθμίσεις μπορεί να επωφεληθεί από ευρωπαϊκά κεφάλαια 35 δισ. ευρώ από σήμερα μέχρι και το 2020. Ο πρόεδρος της Κομισιόν, προσέθεσε, ακόμη ότι επιθυμεί να επιστρέψει η ανάπτυξη στην Ελλάδα, «όμως, θα ήθελα επίσης η ελληνική κυβέρνηση και η ελληνική διοίκηση να κάνουν ό,τι είναι απαραίτητο για να επωφεληθούν από τα μέσα που τους έχουν δοθεί».
Τέλος, με τη γνωστή χιουμοριστική του διάθεση είπε ότι δεν χαιρόταν καθόλου που βρισκόταν εκεί σήμερα γιατί, όπως εξήγησε, ήταν άυπνος και είχε κοιμηθεί μετά βίας τρεις ώρες μετά από μια «μακρά αθλητική συζήτηση» με τον Ελληνα πρωθυπουργό, Αλέξη Τσίπρα, στις Βρυξέλλες.
Εν τω μεταξύ, σύσκεψη με τους στενούς του συνεργάτες είχε σήμερα το πρωί στις Βρυξέλλες και ο πρόεδρος του Eurogroup Γερούν Ντέισελμπλουμ, στο κτίριο του Συμβουλίου της Ε.Ε.
Παράλληλα από το Μέγαρο Μαξίμου αφήνουν ανοιχτό παράθυρο μόνο για τηλεδιάσκεψη τόσο με τον κ. Γιούνκερ, όσο και με τους Ανγκελα Μέρκελ και Φρανσουά Ολάντ.
Οτιδήποτε άλλο έχει κλείσει...
Στην Αθήνα, πάντως, επικρατεί "πολεμικός πυρετός". Οι απαιτήσεις των δανειστών απορρίπτονται συλλήβδην και στην κυβέρνηση ομόθυμα οι πάντες συμφωνούν να μην πληρωθεί αύριο η δόση στο ΔΝΤ.
Το "μνημονιακό-φιλογερμανικό τόξο" (ΝΔ, Ποτάμι, ΠΑΣΟΚ) πιθανότατα θα πρέπει να ετοιμάζεται για μια εξαιρετικά επώδυνη εκλογική αναμέτρηση είτε υπό την μορφή εθνικών εκλογών είτε υπό την μορφή δημοψηφίσματος...
Οι δημοσκοπήσεις φέρουν το "πατριωτικό τόξο" (ΣΥΡΙΖΑ, ΑΝΕΛ, Λαϊκός Σύνδεσμος, ΚΚΕ) να συγκεντρώνουν ποσοστό άνω του 60%. Και μπορεί να τους χωρίζει χάος σε επιμέρους πολιτικές, αλλά στο ζήτημα της απόρριψης της συμφωνίας είναι όλοι ενωμένοι σε επίπεδο λαϊκής βάσης.
Κάτι που θέλουν και μεγάλα ποσοστά ακόμα και από τους πολίτες των ψηφοφόρων του "μνημονιακού τόξου" που είναι τώρα εγκλωβισμένοι στα κόμματα αυτά.
