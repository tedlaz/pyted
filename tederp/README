 Τρόπος δημιουργίας φόρμας εισαγωγής / διόρθωσης δεδομένων

 Σε μια φόρμα κατά κανόνα έχουμε πεδία είτε από έναν (απλή περίπτωση) είτε από δύο πίνακες (master, details) που συνδέονται μεταξύ τους με ένα κοινό πεδίο.
 Όλα τα πεδία της φόρμας δημιουργούνται μέσα σε ένα dictionary και το όνομά τους είναι το κλειδί σε αυτό το dictionary. Παραδείγματος χάρην για τον πίνακα tst με πεδία id, epo, ono, θα δημιουργηθεί επάνω στη φόρμα το dictionary self.flds με τιμές self.flds['id'], self.flds['epo'], self.flds['ono'].

 Η φόρμα θα υλοποιεί οπωσδήποτε τις εξής μεθόδους :
 1. validate
 2. save

 Το πεδίο με όνομα id είναι καθοριστική προυπόθεση για τη λειτουργία αυτής εδώ της δομής. Εάν κατά τη δημιουργία της φόρμας το id έχει τιμή τότε το πρόγραμμα θα ψάξει στη database και στον πίνακα που δίνεται για την αντίστοιχη εγγραφή και με αυτή θα γεμίσει τα πεδία της φόρμας. Εάν η τιμή του id είναι 0, κενό ή None, τότε το πρόγραμμα θεωρεί ότι έχουμε καινούργια εγγραφή.
 Αφού λοιπόν ο χρήστης ενημερώσει τα πεδία , πατάει το κουμπί αποθήκευση και τότε :
 1.Τρέχει η συνάρτηση validate και εφόσον υπάρχουν λάθη ή παραλείψεις στις εισαχθείσες τιμές , εμφανίζει παράθυρο με μύνημα που αναφέρει τις απαραίτητες προσθήκες ή διορθώσεις. Εάν δεν υπάρχει λάθος τότε προχωρούμε παρακάτω.
 2.Τρέχει η συνάρτηση save η οποία προσπαθεί να αποθηκεύσει τα δεδομένα στην database και στον αντίστοιχο πίνακα. Εάν δεν τα καταφέρει (για διάφορους λόγους) , επιστρέφει παράθυρο μυνήματος που περιγράφει το λόγο αποτυχίας. Εάν τα καταφέρει και γίνει η αποθήκευση , επιστρέφει παράθυρο μυνήματος επιτυχίας και τον πεδίο id της εγγραφής που αποθηκεύτηκε. 